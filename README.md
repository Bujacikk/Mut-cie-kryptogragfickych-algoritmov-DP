# Mutacie kryptografických algoritmov
- Táto diplomová práca sa zaoberá problematikou kryptografie a inováciou šifrovacích algoritmov. Hlavným cieľom práce bolo navrhnúť päť mutácií šifrovacích algoritmov. Tieto navrhnuté mutácie algoritmov sú zamerané na rôzne čiastkové operácie využívané pri šifrovaní. Vylepšenej Vigenèrovej šifry, využitia matíc a operácií s nimi, manipuláciu bitmi, XOR operáciu, šifrovanie obrázkov a steganografiu. V ďalšej fáze práce sú tieto algoritmy detailne analyzované, pričom je kladený dôraz na ich efektivitu a výkonnosť. Testy zahŕňajú časovú a pamäťovú náročnosť a taktiež odolnosť voči útoku hrubou silou. Cieľom práce je nielen predstaviť nové prístupy k šifrovaniu, ale aj porovnať ich s existujúcimi algoritmami a poskytnúť pohľad na ich potenciálne využitie v praxi. Táto práca prispieva k rozvoju oblasti kryptografie a poskytuje ucelený pohľad na súčasný stav a budúce smerovanie tejto dôležitej disciplíny.
